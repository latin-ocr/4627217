24

 

 

qui cum omnino spectatori alium longeque altiorem locum tribuendum videret, quam quo
plerumque eum positum judicaverant, non cum choro eum judicare egregie ostendit in
enarratione fabularum Sophoclearum, quae legitur in ejus Ariadne 1); praeterea autem
utilia nonnulla contulit de lociS, quibus interseri soleant chori carmina.

Hisce igitur adjumentis ad perspicendam eam rationem usus, qua Sophocles chorum
adhibuit ad ornandas fabulas suas, opusculum hocce meum confeci, quod non possumin
lucem emittere, quin lectores iterum iterumque rogem, ut benevoli humanique judicium
ferant de conatu juvenili. — Externa chori ratio qualis suerit, cum eo solo huc videatur
pertinere, quod et musicae et saltationis ope majorem in spectatoris animum vvim potue-
runt exercere carmina illa plus una ratione eum afficientia (quod semel monuisse satis
est) inquirere nunc nolui. Neque plus illi quaestioni putavi tribuendum esse, quae de
variis chori carminum generibus vel potius nominibus potuit institui, cum in sententias a
choro prolatas, non in nomina inquirendum videretur, quae ad externum maxime chori
habitum spectantia sententiarum ejus varia genera non discernunt.

1. DISPUTATUR CONTRA NONNULLORUM SENTENTIAM, EXTRA ACTIONEM
VEL SUPER lLLA POSITUM ESSE CHORUM.

Si respicimus ad singulas Sophoclis fabulas singulaque earum chori carmina, omnium
est apertissimum, non remotum esse ab ipsa actione chorum, neque vel extra eam
versari, ut saepius sactum videmus apud Euripidem, vel, quod statuerunt nonnulli ²) de
universo Graecae tragoediae choro, super actione positum esse, sed in ipsa semper versari
omniaque quae edat sensa sua, e rebus modo gestis vel exspectationibus inde conceptis
colligere. Quod cum plerumque adeo apertum sit, ut nemini, qui ad illud animum
advertat, liceat dubitare, pauca sunt chori carmina, quae vel ideo maxime cum actione
personarumque satis minus videntur conjuncta esse ‘e't ex iis ducta, quia non disertis
verbis effertur, quale sit illud vinculum. Ita interdum similium casuum exempla inter-
posita, consolationem plerumque afferentium, quae, cum non aeque vigeat in nostris
animis historiae fabularis memoria, ac apud Graecos auditores, paulum recedere videntur
ab actione, re autem accuratius considerata non vere recedunt. Maxime autem ita judicari
possit de hymno illo, quo in Oedipo Coloneo chori senes Coloni universaeque Atticae
laudes efferunt. Qui cum maxime videatur compositus esse ad efferendam et poetae et
spectatorum patriam egregieque huic rei inserviat, tam amoenitatem pulchritudinemque
terrae efferens, quam bellicam ejus laudem Deorumque tutelarium cum- benignitatem,

¹) Impugnata est ipso hoc anno illa viri docti sententia a Schreitero. Cujus libellus cum post conscripta
hadecb mihi afferretgr, in ipso opusculo ad illum respicere non potui3 in fine tamen addidi, quae ad eum
vi e an ur monen a esse.

¹) Cf. e. g. quae disputavit Wellauer in ,Er-ach und Gruber’e augo-wine Enoyelopaidr'e‘ ι. v. caeor XXI,
p. 1926: So war der· Cher, ausser-halb oder tiber der αηΐ der Bane dargmellten Hanfflung stelae-d ete.

