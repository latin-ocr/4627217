39

reducatur quodammodo ad partes] fabulae modo Jam actas, quo sibi explicet, qui ad
talia sensa pervenerint chori personae actionis testes.

In hisce omnibus ut videmus hominum e vulgo accedentium vereque humana sen-
tientium partes agi a choro tristibus afflicto, laetis gaudente, exspectationes profitente ex
rerum conditione jam obtinente collectas — ita tamen agi, ut singularem eorum condi-
tionem a poe'ta egregie servatam admiremur — ita maxime illo videmus hoc probari,
quod religionis tenax divinaque omnia colens semper sere vim agnoscit Deorum in iis,
quae videt fieri, oraculorumque habet rationem. Quod cum vix cuiquam possit dubium
esse per omnia fere ejus carmina obtinens, pauca tantummodo ejus rei componemus ex·—
empla. lta cum viderit Haemonem Antigonae amore ductum patri resistere, vim Amoris
omnia vincentis praedicat et per totam sere fabulam eum semper prodit sensum, omnia
perficere Deos, neminem iis posse resistere, quem tamen tum demum, cum aperte jam
videt a recto aberrasse Creontem poenis ab ipso datis, recte adhibet ad judicium de re-
rum conditione sibi informandum, ‘ante et Creontis principis admiratione quadam et per-
pensa legum sanctitate et utilitate a vero deductus. Similiter cum modo vidit chorus
Dejaniram recuperandi Herculis amoris periculum facturum, Veneris vim laudibus extollit
egregiumque ejus exemplum proponit Herculis Acheloique de ipsa Dejanira pugnam.
Dubitat in Ajacis parodo, quis Deorum ad tale facinus perpetrandum eum propulerit:
certo enim a Deo ad hoc eum esse perductum. Ostendit eandem saepe erga Deos
pietatem advocanda Deorum ope, promissis choris in eorum honorem ducendis similibus.
Oraculorum quam egregie sentiat sanctitatem certumque eorum eventum, quamvis con-
traria videantur evenire, maxime eo carmine apertum est, quod ab eo audimus proferri
post impiam illam Jocastae orationem, fidem oraculis prorsus non esse habendam, curn
apertissimis ostendatur signis, nunc non vere evenire, quae contineant illa3 indignabundus
enim de superbo hoc divinorum omnium neglectu, quamvis illius errorem non perspicienS,
provocat Deos, ut oraculorum subveniant firmitati ac sanctitati. Quam ejus sententiam
si comparamus cum illa, quam superiore carmine professus est de Tiresiae fide dubitans,
aperte illo loco eum a vero abductum eo videmus. qucd et humanam existimat ejus sa-
pientiam et rixantem eum vidit — non aliter ac ipse Oedipus ·—— tristia illa ac nefanda
proloqui. Non aliter in Trachiniis animum advertit ad oraculi Herculi dati veritatem jam
apertam. Non minimum autem hanc erga Deos pietatem eorumque memoriam semper
apud se obtinentem ostendit interdum chorus versibus illis, inter quos finita jam actione

decedit.

Omnia haec non minus, quam universae sententiae ex actione ductae — quarum
maxime memorabiles illae in *duobus Antigona carminibus de hominum facultatibus ac
satis illaque in Oedipo Coloneo de vitae humanae maximeque senii molestiis -— aptissima

sunt et vel maxime instructa ad retinendum in cogitatione de partibus fabulae antegressis
spectatoris animum. Jam ita cum ad insequentia optime eum praeparent et advertant,
non raro quoque singulari quadam poetae arte ipsis sententiis prolatis ad sequentia prae-
parant et transigunt auditoris animum. Quod cum facillime sentiatur obtinere in illis

