31

deinde quando soleat actioni interserere chori carmina, tum denique qua ratione et quibus
de causis hoc saciat pocta, quantum possumus, ostendamus et proponamus.

11. AGITUR DE PERSONIS CHORICIS‚ QUALES OSTENDUNT TRAGOEDIAE
SOPHOCLIS.

Primum illud quod proposuimus, jam supra eo quodammodo praeparavimus, quod
monuimus in hoc diversum ab Euripide Sophoclem ita solere agere, ut quae ultro
quodammodo se offerant vinculo quodam cum personis conjunctae, ad hoc munus ex-
plendum adhibeat personas. lta in Oedipo Rege, in Antigone, in Oedipo Coloneo senes
videmus his partibus fungi terrae incolas, in prioribus duabus sabulis Thebanos, qui sorte
vel convocati accesserant ad regiam, ut tulit Graecorum vita publica3 in Oedipo Coloneo
contra ejus vici prodeunt incolae senes, qui proxime apud ipsum actionis locum habitantes
longe facilius poterant accedere, quam alii quilibet simulque, quippe ipsi senes, cum sene
Oedipo maxime omnium consentirent necesse erat, cum iisdem fere premerentur senii
molestiis. Quid praeterea hisce personis eligendis assecutus sit poeta, optime Reisigii
verbis 1) exhibebo: „Senes iccirco erant eligendi, quia haec aetas prudentissima est et
moderatissima atque ad Oedipi item senis miserias sentiendas accommodatissima. In
religionis enim cultu gravissimo observando et judicandis Oedipi flagitiis videndum erat,
ne robustiore aetate viri calidiores essent et minus se ad misericordiam commoveri pre-
cibus paterentur5 praesertim cum res esset ejusmodi, ut senes adeo vix ab animi fervore
sibi temperare posse viderentur v. 211—27.“ —— In Ajace chorus est ipsius nautarum,
quos consentaneum erat omnihus magis solere circa ipsius tentorium versari. In Philocteta
nautae sunt Neoptolemi, qui praesertim cum ad augendam spectatoris erga Philoctetem
misericordiam magisque efferendum fortem ejus animum in insula deserta eum finxerit
versantem Sophocles, hac quidem re discedens et ab Aeschylo et ab Euripide, qui
uterque Lemniorum produxerant chorum, soli poterant actioni adesse debebantque
simul, cum. esset eorum, quantum possent, ducis juvenis subvenire susceptis. Quas in
’ Trachiniis videmus chori partes agere, virgines Trachiniae facillime et quibusvis aliis
facilius cum Dejanira congrediuntur, cum viri potius virorum sint comites apti, ad feminas
regum et ducum non tam facile accedant. Idem prorsus dicendum est de Electrae
choro, cum absente Aegistho solaque in regia versante cum filiabus Clytemnestra, vix
aliae possint accedere, quam virgines. lta igitur videmus viris agentibus maxime-accedere
senes vel viros , seminis vel virginibus virgines. Cui regulae siquis existimet obstare,
quod in Antigona senes, non virgines videt chori partibus fungi, ,cum primas hujus fabulae
partes agat Antigone, cui tum ut Electrae chori loco virgines luissent addendae, reminisci
eum jubemus, in hac sabula, quamvis. maxime Antigonae exponat sata, ante spectatoris

¹) Enarrationis Oedipi Colonei p. XVIII. XIX.

