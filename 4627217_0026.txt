40

carminibus, quae exspectationes produnt chori vel ita, ut easdem complectatur, vel ita,
ut diversa et sere contraria iis provocentur, in aliis quoque idem obtinere non difficile est
ad ostendendum. lta carmen illud Philoctetae, quod canit chorus, cum abiit Neoptole-
mus cum Philocteta antro valedicturo, praemissa laetae exspectationi miserabilis Philocte-
tae conditionis descriptione praeparat quodammodo ipsius adspectum, qualem exhibet se-
quens fabulae pars, gravissimis morbi doloribus vexati. Similiter sententia chori ex su-
perbis Jocastae de oraculis opinionibus ducta, jam esse Deorum luculenter ostendere
oraculorum vim et sanctitatem, egregie praeparat insequentia, quae satis illi ostendunt,
quam vera sint omnia a Diis praedicta.

Ultimo quoque Oedipi Regis cantu chorico, querelas de misera Oedipi conditione
jam aperta continente, praeparatiU accedimus ad accipienda tristia illa omnia, quae ultima
pars fabulae prodit. In Antigona sabula jam parodus quodammodo praeparat Creontis
edictum, ne sepeliatur Polynices, longioremque ejus expositionem, cur ita statuendum,
cum ab ipsis diis repulsos urbis hostes exhibeat recteque igitur eorum ali odium osten-
dat. Similiter Amoris laudes, Haemonis agendi ratione prococatae praeparant ad Anti-
gonae dolorem jam edendum, quod innuptae sibi ad Hadem sit migrandum, Paulo ali-
ter in extremo Ajacis cantu chorico res se hahet, cum quas ille inter querelas prodit
Ajacis laudes, rectum quodammodo praeparent dc Agamemnonis Teucrique orationibus
judicium. In Electrae carmine illo ex Clytemnestrae somnio fausta quaeque sperante
praeclaram reperimus ad sensus mox auditori ex Chrysostomedis oratione percipiendos
praeparationem. Similiter eo, quod audimus laetam optare Electrae conditionis mutatio-
nem, praeparati videmus ipsum accedere Orestem. Aeque certa illa chori exspectatio,
qua Dejaniram studet erigere Trachiniarum chorus, non derelinquere Jovem filium suum,
praeparationem quandam habet nuntii de ejus reditu mox asserendi, descriptio vero, quam
postea audimus proferre chorum, amoris Herculis erga Dejaniram desolataeque illius con-
ditionis ostendit, quantum necessario illa tribuat Herculis amori itaque praeparat conatum
illum ejus recuperandi.

Componantur jam alia quaedam exempla, alia quidem, sed non minus efficaci ratione
idem efficientia, ea dico, quae provocatis diversis apud spectatorem sensis ita ejus affi-
ciant animum, ut quod insequitur actionis, congruat magis cum ipsius sententia. Insignem
ejusmodi vim habet laetum illud Oedipi Regis carmen saepius jam memoratum, quo
prodit spes suas de nobili, immo divina forsitan Oedipi origine chorus3 quod cum excitet
diversas plane ac contrarias spectatoris sententias, ita praeparat ad rem mox prorsus
detegendam. Similiter chonÎ‡ cantus in Ajace, qui gaudium effert ejus de mutato Ajacis
animo, persimilia spectatoris excitat sensa, ac illa, quae mox concipiet e nuntii narratione
de Teucro Calchantisque vaticinio. Electrae desolatae cum audiat chorum describere
statum, Orestem adhuc vivere et adesse reminiscens spectator non minus praeparatur ad
ejus ipsius adventum statim insequentem, quam illis, quas supra attigimus, de felici
mutatione precibus. Quod precatur et exspectat chorus Trachiniarum, dono Dejanirae
reconciliatum iri Herculis amorem, contrarium movens spectatori metum eum praeparat

