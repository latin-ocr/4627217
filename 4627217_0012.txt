26

hymnus ille jam supra laudatus huic usui inserviunt. Sufficiet verbo monuisse, apud
Euripidem non raro, ut in Phoenissis, aliter rem se habere3 qui cum non, ut Sophocles,
semper ad chori partes subeundas, eos eligat, qui adesse quodammodo debent, sed aliunde
arcessat, parodo saepe id maxime chorum fingit efferentem, qul ad actionem accedat
quove vinculo conjunctus sit cum fabulae personis.

Ita si in actione semper versatur chorus, nunquam sere ita eum videmus instructum,
ut actionis particeps jure possit dici, vel, si actioni eum interesse negari interdum nou
potest, ita semper agit, ut maxime convenit ejus personis, prudenter et modeste. Fert
enim ita jam rei natura3 non solent, qui ad reges sorte accedunt agentes e populo
homines, tantum sibi sumere, ut contra illa agant3 sed si quid sibi videntur melius
perspicere, suadere eos agentibus et communicare cum iis consilia consentaneum est,
alias autem consentire cum illis atque hoc exhibere, vel rei status pernoscendi cupidine
ductos interrogare eos ac velle doceri, forsan etiam conari a nimiis omnibus eos revo-
care. Quae omnia in iis maxime videmus obtinere, quae ipsi dialogo immiscentur a choro.1)
Sed in longioribus quoque carminibus ubique sere res ita se habet. Singulas si circum-
spicimus fabulas, virgines quidem minime exspectantur agere neque est, quod vel in
Electra vel in Trachiniis ita possit intelligi, ut agentes quis judicet chori virgines. Ne-
que in Oedipo Rege et Antigone quidquam legitur, quod ad talem perducere possit
opinionem. Quod unum in Ajace huc possit referri, quod videmus chorum quaerentem
Ajacem vel ejus cadaver, ad primariam fabulae actionem aperte non pertinet neque aliter
poterant produci chori nautae, cum scenae immutatio esset fasta, nisi eodem animo, quo
semper antea, Ajacis curam agentes. Contra in Philocteta et Oedipo Coloneo nonnullis

” locis vere videntur agere chori viri vel senes. Revocant enim senes Colonei ab Eume-

nidum sacro Oedipum, defendunt Antigonem, quam studet abripere Creon, suadent
Neoptolemi nautae Philoctetae, ut secum abeat studentque eo eum perducere multipli—
cibus admonitionibus —- idem igitur sere faciunt, quod dominus juvenis. — At singularis
quoque utrorumque conditio. Terrae incolae bene cognita loci sanctitate non putuerunt,
quin ab hoc studerent abducere hospitem rei non gnarum neque ita cum eo agunt, ut
ulla vis adhibeatur: sed docentes eum de loci sanctitate admonitionibus eum reducunt.
Post, cum Creon Antigonem sit abducturus, non potest non resistere, cum aperte hoc
loco regis quasi vicibus fungatur absentis, qui se tuiturum esse hospites promiserat: sed
ne hoc quidem loco vehementior ejus agendi ratio. Nautae vero illi, qualis erat eorum
conditio, debebant ducis consiliis susceptisque subvenire, atque ut contrarium his quidem
electis ad chomm constituendum, non possemus non mirari, ita ipse ab initio hanc suam
esse provinciam professus erat. Praeterea in hac sabula interdum Neptolemum volentem

¹) Mirum esse uon potest, admodum diversam saepe apud Aeschylum rem esse. Hic enim cum nou
easdem, ac Sophocles, saepe eligat personas choricas, sed rei tragicae primordiis propior, choro longe
graviores, quam ille, interdum etiam primas partes tribuat. louge aptius agentes inducit chori personas,
quem hoc, siquidem esset sactum, sactum esset ι Sophocle.

