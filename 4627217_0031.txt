-AE‘ ι
0

Non possum hasce plagulas e manibus emittere, quin hoc loco mentionem faciam
dissertationis acute et eleganter scriptae, quae idem ac haec tractat argumentum, serius
autem mihi allata est, quam ut ad retractandam hic illic meam dissertatiunculam ea uti

«potuerim -- Sohret'teri dico disputationem de choro tragico apud Sophoclem 1). Quam
ut primum conspexi, paene eo perductus sum, ut supprimendum putarem meum opuscu-
lum. Sed et promissis erat standum neque plane supervacanea videbatur nova rei
tractatio; erant enim nonnulla, neque ea ad summam quaestionem levissima, in quibus
discedendum mihi videbam a viri docti judicio. Praeterea autem tota operum ratio non
paulum diversa est. Cum enim ille maxime in universum statuat et de summa rei
tragicae et de chori ratione, singula ita tantum adjungat, ut enarratis tribus sabulis
lec-torem ipsum jubeat, singula inde sibi depromere, mea qualiscunque opera in eo
maxime versata est, sut qualem secutus sit Sophocles et in eligendis chori personis et
in interponendis ejus carminibus afficiendisque per ea spectatorum animis rationem, ipsis
tragoediarum exemplis studeam demonstrare. Altera igitur alterius complementum quod-
dam quodammodo est.

Ad res illa dissertatione tractatas quod attinet, si breviter judicium meum exponen-
dum est, cum universis illis, quae sunt de re tragica subtiliter disputata, plerisque
omnibus consentio, nisi quod maxime de eo puto dissentiendum esse, quod contra
Gruppium pugnat Schreiterus, qui spectatorem altiore loco esse positum, quam omnes
fabulae personas et agentes et choricas exposuerat. Neque enim, quas respicit rationes
Gruppii, quod et res agantur spectatori aliunde e fabulis mythicis satis notae, et ipse
liberiore animo adsit rei spectandae, quam quae agunt personae, iis satis gravitatis videtur
tribuisse, neque satis attigit aliam, graviorem etiam forsitan, quod expositione fabulae de
multis docetur spectator, quael verae personae certe non omnes comperiunt. Exemplis
optime rem conficiemus. Si quis accedit ad Oedipum Regem spectandum tenens ejus
historiam mythicam, num ille, audito quidem oraculi responso, ulla ratione poterit dubi-
tare, Laii interfectorem, quem persequi jubet illud, ipsum esse Oedipum? Nonne si
audiet postea et Jocastem et ipsum Oedipum oraculorum gravitatem pro nihilo habere,
quam graviter fallantur, cum misericordia sentiet? nonne, cum arcessendum curat Oedipus
pastorem illum, cumque accedat ille, alia omnia debebit exspectare, ac dramatis personae,
excepta quidem Jo'caste? Quid, si in Trachiniis videt Dejaniram vestem Nessi cruore
tinctam Herculi mittere, num poterit eadem sperare, quae Dejanira, quae chorus? Nonne
sentiet ante omnes personas, quas videt agere, quid allaturum sit perniciei donum illud?
Similiter dubitare prorsus non potest spectator, qui novit ejus historiam, quid acturus
sit Ajax, cum audit claram ejus orationem, qua mutatum exponit animum. Vel si vidit
in Electrae expositione praesentem Orestem, profectum illum' ad ulciscendam patris

ι) Eine Abha'udlmtg des Ductor &breim- αὖα· den tragiechen Clam· deu Sopkoklee. Μαι-ς 1840.

