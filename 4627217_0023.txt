37

omnibus, quibus potest, rationibus atque admonitionibus animio moerore studet deducere.
Postea cum de fratre mortuo aflatus est nuntius, indignationem prodit de Clytemestrae
impietate studetque erigere Electrae animum et commonitionibus et Amphiarai exemplo.
Cum sibi soli jam agendum videt illa, sorore consilii societatem abnuente, tollit ejus
pietatem simul desertam ejus conditionem querens et in melius mutatum iri sperans.

Quae omnia cum pervariis rationibus eam exhibeant sententiam, gravia esse, quibus
nunc afficiatur persona agens, mala et incommoda ac sentiri a choro quoque, amicitiae
vinculo curn ea conjuncto -- ita sane sunt instructa et interposita, ut quae provocavit
spectatori ipsa actio sensa, ea retineantur et magis etiam provocentur eo, quod alios
simul audit eadem vel certe non dissimilia profiteri. Quae sane, si eodem semper modo
proferrentur vel querelis effundendis vel consolationibus afferendis, neque adeo possent
delectare auditorem et ne satis quidem variata possent proferri. Hoc ne accideret,
egregie cautum videmus a poeta et eo, quod modo querelas de gravibus calamitatibus,
modo earum descriptiones, modo preces ad eas avertendas, modo consolationes exbiben-
das tribuit choro et quod universis ejus carmina distinguit sententiis ex ipso rerum statu
ductis vel similium satorum profert exempla accuratius exposita. Quae omnia facillime
cuivis in mentem poterant venire rei spectatori itaque semper sunt adhibita, ut et prae-
senti rerum statui et chori personis, quales finguntur a poeta, maxime conveniant.

Non aliter, si choro videtur laetum quid accidisse personis vel civitati, cui ipse est
adscriptus, laeta ille sensa sua variis solet modis profiteri. lta Antigonae parodo, finitos
esse urbis labores putans saluteque jam recuperata gaudens laetitiam suam proloquitur
gratiasque agit Diis ol) repulsas hostium manus, choros se iis acturum promittens. —
Ajacem cum ad sanam mentem rediisse putet chorus et a consilio mortis sibimet ipsi
inserendae destitisse, Panem advocat, qui laetos sibi ordinet choros. ln Trachiniis cum
nuntius allatus sit, rediturum mox Herculem, ad gaudium laetaque sensa edenda omnes
provocat, cum redditus sibi heros invictus, cui quidem sententiae magis universe prolatae
postea, cum donum Dejanirae ei missum est, a quo fausta omnia exspectat chorus, preces
addit de felici ejus reditu ac novo ejus erga Dejaniram amore. - Oedipum cum videt
genus mox perspecturum esse laetamque inde sperat rerum immutationem, Cithaeronem,
unde eum Corinthum delatum esse novit, se celebraturum promittit, divinam ejus sentire
sibi visus originem. ——- In Electra cum expositum est Clytemnestrae somnium, quod
Electrae fausta videtur significare, laetas suas exspectationes ita profert, ut meliorem
ejus statum inde orturum componat cum miserabili nunc obtinente, similiter ac in Phi-
loctetae carmine v. 676 sqq. laeta Philoctetae conditio, quam jam sibi videtur perspicere
mox illi eventuram, magis etiam effertur comparata ejus conditione misera et antea et
nunc obtinente.

Haec carmina maximam partem ita sunt comparata, ut spectator plus videns quam
chorus, aut prorsus dissentiat aut certe ita sibi ab ejus sententia recedendum putet, ut
praemature gaudentem eum intelligat. Quod autem, quae laetis sensis explent ipsas
fabulae personas, ex iis sibi quoque laeta colligit eaque profitetur, eo adaugeri iterum

