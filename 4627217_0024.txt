38

 

et retineri sensa ex antecedente fabulae parte spectatoribus concepta apertum est. Laetis
vero gratisque immixtis misero in universum fato ita nos solemus affici, ut denuo ingre-
dientia mala magis etiam improvisa agentibus, ut gravius ipsos afficiunt, acrius sentiamus
majoremque ex eo concipiamus misericordiam, quod in malis versari homines perspicien-
tes ipsos ne suspicione quidem eorum tangi videmus. Quales conditionum immutationes
si licet verbo significare Aristotelico, peripetiae saepius inserviunt chori carmina magis
etiam efferendae, immo interdum ipsa maxime eas efficiunt, ut in illo carmine de mu-
tato Ajacis animo vel in illo, quod exspectationes effert chori de Oedipi origine, alterum
magis excitans amicorum Ajacis commiserationem, alterum maxime erga ipsum Oedipum
movens misericordiam, cum satis praevideat spectator, ut illurn, ita alios omnes excepta
quidem Jocaste salsis circumagi exspectationibus. — Quod vero unicum non ductum ex
ipsa fabulae actione, carmen chori ἐπινίκιον Antigonae parodo prolatum, misericordiam
erga Antigonem optime ita excitat et auget, ut tristibus solam sere illam affectam sensis
ostendat, omnibus aliis ssorente jam rerum statu gaudentibus. — In omnihus autem fere
ejusmodi sensis vel laetis vel tristibus, qualium exempla modo congessimus, plerumque
semper videmus chorum modum quendam tenere et mediocritatem, quod quidem optime
ejus personis convenire apertum est, quippe quae non aeque afficiantur gaudio vel
moerore, ac vere agentes3 neque minus cum ea ratione congruit, qua saepius, nimium
si quid videntur facere personae, ab hoe eas studet revocare ad modum ac pru-
dentiam.

Quas interdum chorum audimus proferre exspectationes, ita partim sunt comparatae,
ut vere fieri videamus, quod efferunt, partim verae non fiunt. Ita cum in Oedipo Co-
loneo exspectet chorus, mox victorem Theseum reducturum esse virgines a Creonte patri
ereptas, vere evenit, quod sperat. Similiter ille cantus, quem edit chorus, cum intravit
in aedes paternas Orestes patris caedem ulturus, veram exhibet exspectationem, jam dari
poenas ab impia Agamemnonis uxore —- et per alios quoque Electrae cantus choricos
intermixtus reperitur sensus ille, non passuros Deos, ut impuniti vivant Agamemnonis
interfectores, mala indicari somnio Clytemnestrae simil. Alias contra aberrat a vero chori
exspectatio, ut in illo Philoctetae carmine, quod exposita miserabili Philoctetae conditione
exspectationem addit laetam, jam nunc domum eum reducturum esse Neoptolemum, et
in illo Trachiniarum, quod Dejanirae amantem pristino amore rediturum Herculem ex-
spectare chorum, certe non cogitare, nisi de laeto ejus reditu ostendit. Similiter jam
ipsa parodo Trachiniae virgines ad consolandam Dejaniram eam eloquuntur spem, certo
Jovem filium esse tuiturum, quamvis magna inter versetur pericula. Eodem modo, quod
saepius jam laudavimus, carmen illud ex Oedipo Rege, quod divinam se exspectare de-
tectum iri illius originem chorus indicat, gravissima, quod satis sentit spectator, a vera
rerum conditione aberrat. Quae omnia ita sunt instituta a poeta, ut vel spectator
idem sentiens idemque exspectans retineatur in talibus cogitationibus vel contraria alios
videns exspectare ac ipse potest, re magis perspecta, et majorem inde concipiat miseri-
- cordiae sensum, mox a tali exspectatione ad contraria omnia traductum iri sentiens, et

